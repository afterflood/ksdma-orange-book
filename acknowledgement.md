# ആമുഖം

ദുരന്തങ്ങളെ നേരിടുന്നതിന്‍റെ കാര്യക്ഷമത ദുരന്തങ്ങളെ നേരിടുന്നതിന് എത്രകണ്ട് തയ്യാറെടുക്കുന്നു എന്നതിനെ ആശ്രയിച്ചായിരിക്കും**.** കേരളത്തില്‍ ഏറ്റവും അധികം ദുരന്ത സാഹചര്യം ഉണ്ടാകുന്ന സമയം കാലവര്‍ഷ**-**തുലാവര്‍ഷ കാലം ആണ്**. 2012** മുതല്‍ എല്ലാ വര്‍ഷവും സംസ്ഥാന ദുരന്ത നിവാരണ അതോറിറ്റി**,** കാലവര്‍ഷ**-**തുലാവര്‍ഷ മുന്നൊരുക്കയോഗം സംസ്ഥാന ദുരിതാശ്വാസ കമ്മീഷണറുടെ അദ്ധ്യക്ഷതയില്‍ നടത്തി വരുന്നു**.**

 സംസ്ഥാന**,** ജില്ലാ താലൂക്ക് തലത്തില്‍ അടിയന്തിരഘട്ട പ്രവര്‍ത്തന സംവിധാനം **\(Incident Response System\)** സ്ഥാപിച്ച്**,** വിവിധ വകുപ്പുകളുടെ പ്രവര്‍ത്തന മേഖല വ്യക്തമാക്കി ഒരു പ്രത്യേക രൂപ രേഖയുടെ ആവശ്യം ഓഖി ചുഴലിക്കാറ്റ്**, 2018**ലെ പ്രളയം എന്നിവ വ്യക്തമാക്കിയിട്ടുണ്ട്**.** മേല്‍ അനുഭവങ്ങളില്‍ നിന്നും പാഠം ഉള്‍ക്കൊണ്ടാണ് ഇത്തരം ഒരു മാര്‍ഗ്ഗരേഖ ദുരന്ത നിവാരണ നിയമത്തിന്‍റെ സെക്ഷന്‍ **22 \(2\)** \(f\) പ്രകാരം കാലവര്‍ഷ**-**തുലാവര്‍ഷ കാലത്തേക്ക് തയ്യാറാക്കുകയും പ്രസിദ്ധീകരിക്കുകയും ചെയ്യുന്നത്**.**

 അതാത് ജില്ലയുടെ സാഹചര്യം പരിഗണിച്ച് ഈ മാര്‍ഗ്ഗരേഖയുടെ അടിസ്ഥാനത്തില്‍ അതാത് വകുപ്പുകള്‍ മുന്നൊരുക്ക പ്രവര്‍ത്തനങ്ങള്‍ ആസൂത്രണം ചെയ്ത് നടപ്പാക്കേണ്ടതുണ്ട്**.** ഈ പ്രവര്‍ത്തങ്ങള്‍ക്ക് ജില്ല ദുരന്ത നിവാരണ അതോറിറ്റി നേതൃത്വം നല്‍കേണ്ടതുണ്ട്**.** തുടര്‍വര്‍ഷങ്ങളില്‍ അനുഭവങ്ങളുടെ വെളിച്ചത്തില്‍ ഈ കൈപുസ്തകം പരിഷ്കരിച്ച് കൂടുതല്‍ കാര്യക്ഷമമായി ദുരന്തങ്ങളെ നേരിടുന്നതിനുള്ള മാര്‍ഗ്ഗ രേഖയായി മാറ്റുന്നതാണ്**.**

 ഈ കൈപുസ്തകം സംസ്ഥാന ദുരന്ത നിവാരണ അതോറിറ്റിയുടെ സ്റ്റേറ്റ് എക്സിക്യൂട്ടീവ് കമ്മിറ്റി **6-05-2019**ന് അംഗീകരിക്കുകയും സര്‍ക്കാര്‍ GO \(Rt\) No. **280/2019/**DMD dated **9-05-2019** എന്ന ഉത്തരവായി പുറപ്പെടുവിക്കുകയും ചെയ്തിട്ടുണ്ട്**.** ഈ പുസ്തകം **2019**ലെ പ്രളയ അനുഭവത്തിന്‍റെ വെളിച്ചത്തില്‍ പുതുക്കി പ്രസിദ്ധീകരിക്കുവാന്‍ സംസ്ഥാന ഇ**.**ഒ**.**സിയെ **30-4-2020**ന് ചേര്‍ന്ന സ്റ്റേറ്റ് എക്സിക്യൂട്ടീവ് കമ്മിറ്റി ചുമതലപ്പെടുത്തി**.**

 കോവിഡ്**-19**ന്‍റെ വെളിച്ചത്തില്‍ സാമൂഹിക അകലം പാലിച്ചും**,** കോവിഡ്**-19**ന്‍റെ വ്യാപന സാധ്യത കൂടി പരിഗണിച്ചും വേണം **2020**ലെ മഴക്കാലദുരന്തങ്ങളെ നേരിടുവാന്‍**.** ആയതിനാല്‍**,** സംസ്ഥാന ഇ**.**ഒ**.**സിയില്‍ കോവിഡ് സംബന്ധമായ വിഷയങ്ങളില്‍ ഉപദേശം നല്‍കുന്ന തിരുവനന്തപുരം മെഡിക്കല്‍ കോളേജിലെ വിദഗ്‌ദ്ധക്തരായ ഡോക്ടര്‍മാര്‍ കൂടി ഈ മാര്‍ഗ്ഗരേഖ പുതുക്കുന്നതില്‍ പങ്ക് വഹിച്ചിട്ടുണ്ട്**.**

 സംസ്ഥാന ദുരന്ത നിവാരണ അതോറിറ്റിയുടെ എക്സിക്യൂട്ടീവ് കമ്മിറ്റി

